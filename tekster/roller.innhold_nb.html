<p>Du kan bli sykmeldt når det er medisinske grunner som hindrer deg i å være i arbeid. Ofte er det likevel mulig å være helt eller delvis i arbeid hvis arbeidsgiveren kan gjøre tilpasninger for deg på arbeidsplassen.</p><h3>Sykmeldt</h3><p>Som sykmeldt skal du være med og finne løsninger slik at sykefraværet ditt ikke varer lenger enn nødvendig. </p><h3>Lege/sykmelder</h3><p>Den som sykmelder deg skal vurdere om det er nødvendig med hel eller delvis sykmelding og anbefale aktivitet hvis det er medisinsk forsvarlig.</p><h3>Arbeidsgiver</h3><p>Arbeidsgiveren skal følge deg opp og legge til rette for at du kan være i aktivitet på arbeidsplassen. </p><h3>NAV</h3><p>Hvis du ikke har tilknytning til en arbeidsgiver, er det NAV-kontoret som skal gi deg veiledning og oppfølging.</p>
