<p>Det kan hende du snart blir innkalt til dialogmøte med NAV – hvis du ikke allerede har vært der? I dette møtet kommer du sammen med arbeidsgiveren, av og til blir også den som har sykmeldt deg invitert.</p>
<p>Meningen er å komme fram til noe som kan hjelpe deg videre. Veilederen fra NAV leder møtet og er en nøytral deltaker som stiller spørsmål til alle som er til stede.</p>
<p>Du forteller om jobben og situasjonen din: hva som går bra og hva som er vanskelig. Arbeidsgiveren din forteller om arbeidsplassen, hva som er forsøkt og hvilke muligheter som finnes.</p>
<p>Vi ser på oppfølgingsplanen som du og arbeidsgiveren allerede har laget sammen. Ser vi noen flere muligheter på arbeidsplassen? Trenger du noen helsetjenester, eller er det noe NAV kan bidra med?</p>
<p>Til slutt oppsummerer NAV-veilederen møtet og avklarer hvem som skal gjøre hva og når det skal skje.</p>
<p>Les mer om <a href="https://www.nav.no/no/bedrift/oppfolging/sykmeldt-arbeidstaker/relatert-informasjon/slik-folger-du-opp-sykmeldte/dialogmote-2-og-3-nav_kap">dialogmøte i regi av NAV</a> eller se filmen <a href="http://video.qbrick.com/play2/embed/player?accountId=763558&mediaId=0915c6b6-00015227-23a22cb3&configId=default&pageStyling=adaptive&autoplay=true&repeat=true&sharing=true">Hva skjer i dialogmøtet som NAV innkaller til?</a></p>
