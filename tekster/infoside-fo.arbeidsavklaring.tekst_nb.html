<p>Når du og NAV ser på mulighetene dine for å komme i jobb, kan arbeidsavklaringspenger være aktuelt for deg. Arbeidsevnen din må i så fall være nedsatt med minst 50 prosent på grunn av sykdom eller skade.</p>
<p>Arbeidsavklaringspenger utgjør som hovedregel 66 prosent av inntekten du hadde det siste året før du ble syk, eller gjennomsnittet av de tre siste årsinntektene før du ble syk. Du bør søke om arbeidsavklaringspenger i god tid før retten til sykepenger går ut. Behandlingstiden vil variere.</p>
<p>Du vil få informasjon om arbeidsavklaringspenger og andre støtteordninger hvis du krysser av for at du ønsker mer veiledning fra NAV.</p>