<p>Er du allerede tilbake i jobb helt eller delvis? Da bruker du søknaden om sykepenger til å oppgi når du startet og hvor mye du jobber. Slik vet vi at du allerede oppfyller aktivitetsplikten.</p><h2>Aktivitetsplikt</h2><p>Som sykmeldt har du en plikt til å være i aktivitet hvis det er mulig. Hensikten er å unngå at sykefraværet ditt blir unødvendig langt. Aktivitet vil si å jobbe noe i kombinasjon med å være sykmeldt. Et eksempel er å jobbe 50 prosent og være 50 prosent sykmeldt. Er det noen arbeidsoppgaver du kan delta i selv om du er syk?</p><h2>Hva må du gjøre nå?</h2><p>Det er viktig at du har god dialog med arbeidsgiveren din om hva som skal til for at du kan være noe i arbeid. Hvis dere ikke har hatt dialog, ta kontakt og be om en samtale.</p><h2>Hva skjer hvis aktivitet ikke er mulig?</h2><p>Hvis det ikke er mulig å legge til rette for at du kan jobbe noe, må arbeidsgiveren din gi skriftlig beskjed til NAV. Hvis du er for syk til å være i aktivitet, må den som har sykmeldt deg begrunne dette i sykmeldingen.</p><h2>NAV vurderer aktivitetsplikten</h2><p>NAV har som oppgave å vurdere aktivitetsplikten basert på opplysninger fra arbeidsgiveren din og fra den som har sykmeldt deg. Utfallet av vurderingen kan være:<ol type="A"><li>Aktivitetsplikten er oppfylt fordi du er delvis tilbake i arbeid. Utbetalingen av sykepenger fortsetter.</li><li>Du får unntak fra aktivitetsplikten på grunn av helsesituasjonen, eller fordi det ikke er mulig å tilrettelegge på arbeidsplassen. Utbetalingen av sykepenger fortsetter.</li><li>Aktivitetsplikten er ikke oppfylt. Du kan miste retten til sykepenger, og utbetalingen stanses.</li></ol>
